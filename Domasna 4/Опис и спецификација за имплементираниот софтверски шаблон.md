# Design pattern - Factory
За првиот дел од четвртата домашна задача го употребивме софтверскиот шаблон - Factory.
Конкретната имплементација на шаблонот се наоѓа во микросервисот technical-indicators-service и
во нашиот случај ни служи за креирање на објектите што ги претставуваат техничките индикатори.
Ова се неколку причини за нашиот избор на овој софтверски шаблон:
- Енкапсулирање на креирањето на техничките индикатори - со ова добиваме поедноставен код што
  во исто време се справува со комплексни калкукации без да ја наруши едноставноста на системот;
- Подобрена одржливост на кодот - со апстрахирање на креирањето на индикаторите ја подобруваме
  одржливоста на кодот и во случај на несакани проблеми со софтверот, полесно се пристапува до
  откривање на истите и нивно решавање;
- Поделба на одговорности - за креирање на двата вида технички индикатори постојат две класи-фабрики
  (TrendIndicatorFactory и MomentumIndicatorFactory) кои ја следат структурата на апстрактната класа
  (TechnicalIndicatorFactory) при креирање на истите, самите враќаат конкретни имплементации на објекти
  и го запазуваат принципот на единствена одговорност, со што добиваме почист и поорганизиран код.
  Иако горенаведените причини се сосема доволни за изборот што го направивме, сепак најголем фактор е тоа
  што овој софтверски шаблон најдобро се вклопи во нашата веб-апликација со комплексната идеја што ја имавме
  и ни овозможи правилно и професионално структурирање на истата. 
